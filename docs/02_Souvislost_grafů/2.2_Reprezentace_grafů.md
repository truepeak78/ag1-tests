## RAM a složitost

<a id="def-2.6"></a>
!!! Definition "Definice 2.6 (Výpočetní model RAM)"

    ### Výpočetní model RAM {#def-2.6}

    > Random Access Machine

    ---
    - **Paměť** RAMu tvoří pole celočíselných paměťových buněk adresovatelných celými čísly.
    - **Program** je konečná posloupnost sekvenčně prováděných instrukcí dvou typů: <br> 
    aritmeticko-logických a řídicích.
    - **Aritmeticko-logické instrukce** mají obvykle dva vstupní argumenty a jeden výstupní argument. Argument může být:
        - **přímá konstanta** (s výjimkou výstupního argumentu),
        - **přímo adresovaná** paměťová buňka (adresa je přímo zadána),
        - **nepřímo adresovaná** paměťová buňka (její adresa je uložena v přímo adresované buňce).
    - **Řídicí instrukce** jsou skoky (na konkrétní instrukci programu), podmíněné skoky (například když se dva argumenty instrukce rovnají) a instrukci zastavení programu.
    
    ---
    
    - Na začátku výpočtu obsahuje paměť v určených buňkách vstup a obsah ostatních buněk je nedefinován.
    - Potom je program sekvenčně prováděn, instrukce za instrukcí.
    - Procesor v každém kroku provede právě jednu instrukci.
    - Po zastavení programu je obsah paměti v určených buňkách interpretován jako výstup programu


<a id="def-2.7"></a>
!!! Definition "Definice 2.7 (Složitost programu)"

    ### Složitost programu {#def-2.7}

    - **Velikost vstupu** je počet paměťových buněk, které vstup zabírá.
    - **Časová složitost** programu (v nejhorším případě) pro vstup velikosti $N$ je maximum z počtu vykonaných instrukcí přes všechny možné (povolené) vstupy velikosti nejvýše $N$.
    - **Paměťová složitost** programu (v nejhorším případě) pro vstup velikosti $N$ je maximum z počtu použitých paměťových buněk přes všechny možné (povolené) vstupy velikosti nejvýše $N$.

---

## Reprezentace grafu

Jak reprezentovat **(neorientované)** grafy v paměti počítače?

- Matice sousednosti
- Seznam sousedů

---

<a id="def-2.8"></a>
!!! Definition "Definice 2.8 (Matice sousednosti)"

    ### Matice sousednosti {#def-2.8}

    Nechť $G = (V, E)$ je graf s $V = \{v_{1}, v_{2}, ... , v_{n}\}$. <br><br>
    **Matice sousednosti** grafu $G$ je čtvercová matice $A_{G} = (a_{i,j} )^{n}_{i,j=1}$ <br>
    
    $$
    a_{i,j} =
    \begin{cases} 
    1 & \text{když } \{v_{i}, v_{j}\} \in E, \\
    0 & \text{jinak} \\
    \end{cases}
    $$

!!! Implication "Pozorování"

    - $A_{G}$ je symetrická matice
    - Paměťová náročnost reprezentace: $O(n^{2})$


<a id="def-2.9"></a>
!!! Definition "Definice 2.9 (Seznam sousedů)"

    ### Seznam sousedů {#def-2.9}

    Pro každý vrchol v grafu $G = (V, E)$ uchováváme **seznam jeho sousedů** (např. spojový seznam). <br><br>
    **Paměťová složitost**: $|V|$ začátků seznamů a dohromady $2|E|$ prvků v seznamech (každá hrana znamená dva výskyty).

!!! Implication "Pozorování"

    Celkem tedy paměťová složitost: $O(n + m)$.

---

### Orientovaný graf

Orientované grafy reprezentujeme ve stejných strukturách jako
neorientované grafy:
    
- maticí sousednosti
- seznamem sousedů

pouze místo seznamu sousedů říkáme **seznam následníků**:

---

## Analýza časové složitosti BFS

<a id="theorem-2.1"></a>
!!! Theorem "Věta 2.1 (O časové složitosti algoritmu BFS_graf)"

    ### Věta o časové složitosti BFS

    Algoritmus BFS_graf($G$) má při reprezentaci grafu $G$ **seznamem sousedů** časovou složitost $O(|V| + |E|)$.

??? Proof "Důkaz Věty 2.1"

    1. V globálním seznamu stavu vrcholů se každý vrchol vyjme nanejvýš jednou a poté se pustí **BFS** z něho.
    2. Každý vrchol je přidán do fronty $Q$ nejvýše jednou.
    3. V každé iteraci cyklu $(9)$–$(16)$ je jeden vrchol odebrán z fronty, tento cyklus má tedy nejvýše $|V|$ iterací.
    4. Celkový počet iterací cyklu $(11)$–$(15)$ je nejvýše dvakrát tolik, kolik je v grafu hran <br>
    (neboť pro každý vrchol procházíme jen hrany a vrcholy v jeho
    komponentě souvislosti).
    5. Celková časová složitost je tedy $O(|V| + |E|)$.
