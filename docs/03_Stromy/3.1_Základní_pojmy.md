## Strom, Les, List

<a id="def-3.1"></a>
!!! Definition "Definice 3.1 (Strom)"

    ### Strom {#def-3.1}
    
    Graf $G$ nazveme **stromem**, pokud je souvislý a neobsahuje žádnou kružnici (čili je **acyklický**).

<a id="def-3.2"></a>
!!! Definition "Definice 3.2 (Les)"

    ### Les {#def-3.2}

    Graf $G$ nazveme **lesem**, pokud neobsahuje žádnou kružnici. 

<a id="def-3.3"></a>
!!! Definition "Definice 3.3 (List)"

    ### List {#def-3.3}
    
    Vrchol v grafu $G$ nazveme **listem**, pokud $deg_{G}(v) = 1$.

<a id="theorem-3.1"></a>
!!! Theorem "Věta 3.1 (o existenci listů)"

    ### Věta o existenci listů {#theorem-3.1}

    Každý strom $T$ s aspoň $2$ vrcholy obsahuje aspoň dva listy.

??? Proof "Důkaz Věty 3.1"

    1. Nechť $P$ je nejdelší cesta v $T$.
    2. Nechť $u$ a $v$ jsou její koncové vrcholy.
    3. Sporem ukážeme, že $u$ a $v$ jsou listy.
    4. Kdyby z $u$ vedly aspoň dvě hrany, jedna z nich bude patřit do $u$-$v$-cesty $P$ a zbývat bude ještě aspoň jedna hrana $e = \{u, w\}$.
    5. Kdyby $w \in V(P)$, byla by v $T$ kružnice.
    6. Kdyby $w \notin V(P)$, cesta $P$ by šla prodloužit a nebyla by tedy nejdelší.
    7. To samé platí pro koncový vrchol $v$ - **SPOR**.

Protože cesty jsou stromy, existují stromy, mající právě dva listy.


---

## Listy, kružnice a souvislost v grafech

- Uvažujme graf $G = (V, E)$, ve kterém existuje list $v$. Označme  $w$ jeho souseda v $G$. Pak odebrání listu $v$ z $G$
  je operace, kterou vznikne graf $G − v = (V \setminus \{v\}, E \setminus \{\{w, v\}\})$.
- Uvažujme graf $G = (V, E)$ a zvolme $w \in V$ . Pak přidání listu $v$ k vrcholu $w, v \notin V$ , ke grafu $G$ je
  operace, kterou vznikne graf $G + v = (V \cup \{v\}, E \cup \{\{w, v\}\})$.

---

<a id="theorem-3.2"></a>
!!! Theorem "Věta 3.2 (o trhání listů)"

    ### Věta o trhání listů {#theorem-3.2}

    Nechť $G = (V, E)$ je graf na aspoň 2 vrcholech a nechť $v \in V$ je jeho list. Pak jsou následující tvrzení ekvivalentní: <br>
    
    1. $G$ je strom.
    2. $G − v$ je strom

??? Proof "Důkaz Věty 3.2"

    (1) $G$ je strom $\implies$ (2) $G − v$ je strom:

    ---

    (1) $G − v$ je souvislý:
    
    - Zvolme libovolně dva vrcholy $x, y \in V \setminus \{v\}$ a cestu $P$ mezi nimi v $G$ (ta existuje, protože $G$ je souvislý).
    - $P$ nemůže obsahovat jiné vrcholy stupně 1 než $x$, $y$; tedy speciálně neobsahuje $v$
    - Dostáváme tedy $P \subseteq G − v$ a tedy $G − v$ je souvislý.
      

    (2) $G − v$ je bez kružnic:
    
    - $G − v$ je podgraf $G$ a tedy neobsahuje kružnici.
    
    Tedy $G − v$ je **strom**

    ---

    (2) $G - v$ je strom $\implies$ (1) $G$ je strom:

    ---

    (1) $G$ je bez kružnic:

    - Vrácením listu $v$ do grafu $G$ (přidáním listu ke stromu $G − v$) <br>
    zjevně nevytvoříme kružnici.
  
    (2) $G$ je souvislý:

    - Mezi každými dvěma $x, y \in V \setminus \{v\}$ vede cesta v $G − v$.
    - Cesta v $G$ z libovolného vrcholu $x$ do $v$ vznikne prodloužením cesty mezi $x$ a $w$ do vrcholu $v$, kde $w$ je (jediný) soused listu $v$.

    Tedy $G$ je **strom**