- Jak volit vyhledávací posloupnosti?
- Ukážeme základní možnosti, které se často používají v praxi

## Lineární přidávání

**Lineární přidávání** (Linear Probing): Vyhledávací posloupnost je dána funkcí $h(k,i) = (f(k) + i)\ mod\ m$, kde $f(k)$ je
„obyčejná“ hešovací funkce a $i$ je počet neúspěšných pokusů v aktuální operaci.

- Zkoušíme tedy jednoduše za sebou jdoucí přihrádky.
- Výhodou je sekvenční přístup do paměti, který je na dnešních počítačích se skrytými pamětmi (cache memory) rychlejší.
- Nevýhodou je to, že jakmile se vytvoří souvislé bloky obsazených
přihrádek, další vkládání se do nich často strefí a bloky dále porostou.
- Bez důkazu uvádíme, že pro neúspěšné hledání platí odhad
průměrného počtu navštívených přihrádek<br> 1/$(1 − α)^2$. A to pouze, je-li $f$ dokonale náhodná.
- Není-li, chování struktury obvykle degraduje. Lze zobecnit na **lineární přidávání s krokem**, kde $h(k,i)
= (f(k) + c \cdot i)\ mod\ m$ a $c \gt 1$ je konstanta nesoudělná s $m$.

## Dvojité hešování

**Dvojité hešování** (Double Hashing): Vyhledávací posloupnost je dána funkcí $h(k,i) = (f(k) + i · g(k))\ mod\ m$, kde
$f : \mathcal{U} \to \{0,...,m − 1\}$ a $g : \mathcal{U} \to \{1,...,m − 1\}$ jsou dvě různé hešovací funkce, $m$ je
prvočíslo a $i$ je počet neúspěšných pokusů v aktuální operaci

- Protože $m$ je prvočíslo, je s ním $g(k)$ vždy nesoudělné a vyhledávací posloupnost navštíví každou přihrádku právě jednou.
- Je známo, že pro dokonale náhodné funkce $f$ a $g$ se dvojité hešování chová stejně dobře, jako při použití plně náhodných
vyhledávacích posloupností.
- Toto tvrzení též ponecháváme bez důkazu.

<a id="theorem-7.1"></a>
!!! Theorem "Věta 7.1 (O efektivitě otevřené adresace)"

    ### Věta O efektivitě otevřené adresace {#theorem-7.1}

    Pokud jsou vyhledávací posloupnosti náhodné permutace, pak neúspěšné hledání nahlédne v průměru do nejvýše 1/(1 − $α$)
    přihrádek, kde $α = n/m$, $n \lt m$, je faktor naplnění.

??? Proof "Důkaz Věty 7.1"

    * Nechť $k$ je hledaný klíč a $h_1,h_2,...,h_m$ jeho vyhledávací posloupnost.
    * Označme $p_i$ pravděpodobnost toho, že během hledání projdeme a zkusíme **alespoň** $i$ přihrádek. Tedy pravděpodobnost
    toho, že přihrádky $h_1,...,h_{i−1}$ jsou obsazené.
    * Přihrádku $h_1$ projdeme vždy, proto $p_1 = 1$.
    * Pravděpodobnost $p_2$ je pravděpodobnost toho, že přihrádka $h_1$(náhodně vybraná z $m$ možností) je obsazena libovolným
    klíčem z $n$ možných.
    * Proto $p_2 = n/m = α$
    * Obecně $p_{i+1}$ je pravděpodobnost toho, že i přihrádka $h_i$ je obsazená, stejně jako $i − 1$ předchozích.
    * Čili náhodně vybraná přihrádka ze zbývajících $m − (i − 1)$ možných přihrádek je obsazena libovolným klíčem ze
    zbývajících $n − (i − 1)$ možných klíčů.
    * Proto $p_{i+1} = p_i \cdot (n − i + 1)/(m − i + 1) \le p_i · n/m = p_i \cdot α$
    * Indukcí dostaneme $p_{i+1} \le α^i$
    * Nechť $S$ = střední hodnota počtu navštívených přihrádek.
    * Pak $S = \sum_{i=1}^m i \cdot q_i$, kde $q_i$ je pravděpodobnost, že jsme navštívili **právě** $i$ přihrádek.
    Tedy, že přihrádky $h_1,...,h_{i−1}$ jsou obsazené a přihrádka $h_i$ je prázdná.
    * Protože $\mathbb{P}[h_1,...,h_{i−1}\ jsou\ obsazené] =$
    $\mathbb{P}[h_1,...,h_{i−1}\ jsou\ obsazené\ a\ h_i\ je\ prázdná] +
    \mathbb{P}[h_1,...,h_{i−1}\ jsou\ obsazené\ a h_i\ je\ obsazená]$, platí $p_i = q_i + p_{i+1}$ čili $q_i = p_i - p_{i+1}$.
    Proto

    $$S = \sum_{i=1}^{m} i \cdot (p_i - p_{i+1}) 
    = \sum_{i=1}^{m} i \cdot p_i - \sum_{i=1}^{m} i \cdot p_{i+1}$$
    
    $$= \sum_{i=1}^{m} i \cdot p_i - \sum_{i=2}^{m} (i - 1) \cdot p_i 
    = \sum_{i=1}^{m} p_i \cdot \big(i - (i - 1)\big)$$
    
    $$= \sum_{i=1}^{m} p_i.$$

    * Tedy

    $$S = \sum_{i=1}^{m} p_i \leq \sum_{i=1}^{m} \alpha^{i-1} < \sum_{i=0}^{\infty} \alpha^i = \frac{1}{1-\alpha}$$

    * Neboť α < 1 a jedná se tedy o konvergentní geometrickou řadu

??? Proof "Pozorování"

    * Jelikož $n \lt m$, platí $\forall i \ge n + 2$; $p_i = 0$ a $\forall i \ge n + 2$; $q_i = 0$.
    * Tudíž $q_{n+1} = p_{n+1}$.
